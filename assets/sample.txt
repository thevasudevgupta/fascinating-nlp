>> भारत ने आज एक काइनेटिक हथियार का इस्तेमाल कर एक लो अर्थ ऑर्बिट (LEO) सैटेलाइट को मार गिराया, जिसका अर्थ हुआ कि भारत ने अपनी अंतरिक्ष संपदा की सुरक्षा करने में सक्षम होना साबित कर दिखाया है. DRDO हमें आपके काम पर गर्व है और PM को वर्ल्ड थियटर डे की बधाई- राहुल गांधी भारत के पास हालिया वक्त तक 48 उपग्रह थे, जो कक्षा में चक्कर काट रहे थे, और यह इंडो-पैसिफिक क्षेत्र में उपग्रहों को सबसे बड़ा ज़खीरा है, जिसकी सुरक्षा किया जाना बेहद ज़रूरी है. आज के 'मिशन शक्ति' ने दिखा दिया है कि भारत 300 किलोमीटर की ऊंचाई पर भी किसी सक्रिय सैटेलाइट को मार गिराने की क्षमता रखता है. मिशन शक्ति: अरुण जेटली बोले- हम राष्ट्रीय सुरक्षा की बात कर रहे हैं, विपक्षी कह रहे हैं अभी क्यों चुनाव के बाद करते भले ही प्रधानमंत्री ने पुष्टि नहीं की है, लेकिन पूरी संभावना है कि यह माइक्रोसैट-आर था, जिसे 277 किलोमीटर की ऊंचाई पर PSLV के ज़रिये 24 जनवरी, 2019 को लॉन्च किया गया था. इस सैटेलाइट का वज़न 740 किलोग्राम था. जिस वक्त सैटेलाइट को लॉन्च किया गया था, भारतीय अंतरिक्ष अनुसंधान संगठन (ISRO) अध्यक्ष डॉ के सिवन ने NDTV से पुष्टि की थी कि यह सैटेलाइट रक्षा रिसर्च के उद्देश्य से लॉन्च किया गया है. रक्षा अनुसंधान एवं विकास संगठन (DRDO) के एक विज्ञानी ने पुष्टि की कि भारत के पास एन्टी-सैटेलाइट टेस्ट करने की क्षमता कम से कम पिछले 10 साल से मौजूद है. क्या है मिशन शक्ति? जब चीन ने किया था टेस्ट तो हुई थी बड़ी आलोचना, भारत ने कर दिया कारनामा इतनी ऊंचाई पर किसी सैटेलाइट को मार गिराना आसान काम नहीं है, क्योंकि सैटेलाइट बेहद तेज़ गति से, यानी सैकड़ों किलोमीटर प्रति घंटे की रफ्तार से चल रहा होता है, और इतने छोटे लक्ष्य को सटीकता से भेदना बड़ी चुनौती होता है. यह बंदूक से निकली गोली को 300 किलोमीटर की दूरी पर दूसरी गोली से भेदने जैसा है. देशों को चिंता होती है कि इस तरह के परीक्षणों से अंतरिक्ष में मलबा जमा हो जाएगा, जो अन्य सैटेलाइटों के लिए दिक्कतें पैदा करेगा. ISRO के पूर्व अध्यक्ष डॉ जी. माधवन नायर ने कहा कि 300 किलोमीटर की ऊंचाई पर भारत द्वारा किए गए इस टेस्ट से अंतरिक्ष में मलबा जमा होने की संभावना नहीं है.

>> वर्ष 2012 में जब भारत ने व्हीलर आईलैंड से अग्नि-5 मिसाइल का पहला परीक्षण किया था, देश के पास सैटेलाइट को नष्ट करने की क्षमता आ गई थी. अग्नि-5 दरअसल 5,000 किलोमीटर रेंज वाली इंटर-कॉन्टिनेंटल बैलिस्टिक मिसाइल है, और DRDO के तत्कालीन प्रमुख डॉ वीके सारस्वत ने पुष्टि की थी कि इसे सैटेलाइट लॉन्च करने या नष्ट करने - दोनों ही कामों के लिए इस्तेमाल किया जा सकता है. पूरी संभावना है कि भारत ने एक नई मिसाइल प्रणाली का इस्तेमाल किया हो, जो आपात स्थिति में बेहद तेज़ गति से चलते उपग्रहों को निशाना बनाकर उन्हें नष्ट कर सकता हो.

>> पीएम ने कहा, "यदि आप ममता जी के 15 साल पुराने भाषण को सुनते हैं, तो आपको पता चलेगा कि उनकी विचारधारा ने बंगाल को कितना बर्बाद कर दिया है," उन्होंने कहा, "जनता स्वार्थी राजनीति करने वालों को बहुत करीब से देख रही है. पश्चिम बंगाल में किसानों के लाभ पर बात नहीं करने वाली पार्टियां यहां दिल्ली के नागरिकों को किसानों के नाम पर परेशान करने में लगी हुई हैं और देश की अर्थव्यवस्था को बर्बाद कर रही हैं. "ममता बनर्जी ने पीएम मोदी की टिप्पणी का जवाब देते हुए कहा कि मोदी सरकार ने पश्चिम बंगाल की मदद के लिए "कुछ नहीं किया" मुख्यमंत्री ने कहा, 'अभी तक बकाया बकाया 85,000 करोड़ रुपये के एक हिस्से को भी जारी नहीं किया गया है जिसमें 8,000 करोड़ रुपये का अनपेड जीएसटी (गुड्स एंड सर्विस टैक्स) शामिल है.'केंद्र सरकार द्वारा लागू तीन कानूनों को लेकर दिल्ली के पास प्रदर्शन कर रहे हजारों किसानों के समर्थन में उतरी बंगाल की मुख्यमंत्री ने कहा, "प्रधानमंत्री ने "किसानों के लिए एक स्पष्ट संबोधन के माध्यम से अपनी स्पष्ट चिंता दिखाई" बजाय उनके मुद्दों को हल करने के लगातार काम करने के. ममता बनर्जी ने एक बयान में कहा, “अब मैं सीधे सीधे बता दूं कि हम हमेशा किसानों के हित में सहयोग करने के लिए तैयार हैं. मैंने व्यक्तिगत रूप से दो पत्र लिखे हैं और दो दिन पहले संबंधित मंत्री से बात भी की है, लेकिन वे सहयोग करने से इनकार कर रहे हैं और बदले में राजनीतिक लाभ के लिए दुर्भावनापूर्ण प्रचार कर रहे हैं. जब हम केंद्र सरकार के साथ इतनी सारी योजनाओं को लागू कर रहे हैं, तो किसानों को लाभ पहुंचाने वाली योजना पर सहयोग नहीं करने का सवाल बेतुका लगता है."

>> श्रीनगर: जम्मू-कश्मीर (Jammu-Kashmir) की पूर्व मुख्यमंत्री और पीपुल्स डेमोक्रेटिक पार्टी की चीफ महबूबा मुफ्ती (Mehbooba Mufti) ने कहा है कि जब तक राज्य में अनुच्छेद 370 के तहत विशेष दर्जा बहाल नहीं हो जाता, वो कोई भी चुनाव नहीं लड़ेंगी. महबूबा ने जम्मू-कश्मीर स्थानीय निकाय चुनाव परिणामों को उत्साहजनक बताया है. महबूबा ने एनडीटीवी से कहा, "जहां तक विधानसभा चुनावों की बात है, तो मैं तब तक कोई चुनाव नहीं लड़ूंगा जब तक कि जम्मू और कश्मीर का अपना संविधान वापस नहीं लाया जाता और जब तक कि धारा 370 को बहाल नहीं किया जाता है." पूर्व मुख्यमंत्री गुपकर गठबंधन (Gupakar Alliance) पर एक सवाल का जवाब दे रही थीं, जिसमें नेशनल कॉन्फ्रेन्स और महबूबा मुफ्ती की पीपुल्स डेमोक्रेटिक पार्टी (पीडीपी) दोनों शामिल है, और चिर प्रतिद्वंद्विता के बावजूद  मुख्यमंत्री पद के एक साझा उम्मीदवार पर सहमत हैं. महबूबा ने कहा, "हम प्रतिद्वंद्वी रहे हैं, लेकिन जम्मू-कश्मीर के व्यापक हित को देखते हुए हम सभी एकसाथ हैं. आखिरकार हम कश्मीरी हैं. हम केवल चुनाव के बारे में बात नहीं कर रहे हैं, बल्कि जो चीजें हमसे छीन ली गई हैं, उसे बहाल करने के लिए हम एकसाथ हुए हैं." उन्होंने कहा, "जब भी विधानसभा चुनाव होंगे, हम एकसाथ बैठेंगे और मुख्यमंत्री के मुद्दे पर चर्चा करेंगे. मैं इस दौड़ में नहीं हूं." महबूबा मुफ्ती ने अपने पिता मुफ्ती मोहम्मद सईद द्वारा भाजपा के साथ गठबंधन करने के फैसले का भी बचाव किया जो समय से पहले ही टूट गया. उन्होंने कहा, "मेरे पिता ने शैतान के साथ एक सौदा किया. मुफ्ती ने (प्रधान मंत्री नरेंद्र) मोदी के साथ हाथ नहीं मिलाया, लेकिन भारत के प्रधान मंत्री के साथ, कश्मीर की समस्याओं को हल करने के लिए हाथ मिलाया था. मेरे पिता ने एक गठबंधन के माध्यम से भाजपा को जोड़ने की कोशिश की थी. हमारा एजेंडा वही था और हमने अपनी शर्तों पर गठबंधन में प्रवेश किया था. वे सब कुछ मान गए, लेकिन सरकार गिरने के बाद उन्होंने वही किया, जो वे चाहते थे."
